---
title: "استفاده از کتاب‌خوان دیجیتال"
categories:
  - tools
tags:
  - book_reader
  - use
---

با توجه به اینکه تقریبا کتاب زیاد می‌خوانم و چند سالی است که نسخه الکترونیکی کتاب‌ها را به دلیل امکاناتی مانند یادداشت برداری راحت‌تر استفاده می‌کنم، تصمیم گرفتم تا یک کتاب‌خوان برای مطالعه راحت‌تر و همچنین آسیب نرسیدن به چشم خریداری کنم. که در این مطلب تجریبات چند ماهه خودم را از این وسیله برای شما نوشتم تا اگر قصد خرید داشتید راحت‌تر بتوانید کتاب‌خوان خود را بخرید.

قبل از شروع کتاب‌هایی را که می‌خوانم در لینک زیر خلاصه‌ای از آنها یادداشت می‌کنم:

[book.mhkarami97.ir](book.mhkarami97.ir)

نکته قوت کتاب‌خوان‌ها نداشتن نور صفحه است و برای مطالعه در آن شبیه به کتاب‌های چاپی نیاز به نور محیط است و در واقع متن کتاب در آن توسط جوهر الکترونیک درست می‌شود. پس صفحه آن کاملا با موبایل یا تب‌لت فرق دارد و هیچ کدام از آنها جای همدیگر را نمی‌گیرند.

کتاب‌خوانی که من خریدم، Boox Poke 3 بود که برای خرید آن هم از سایت زیر اقدام کردم:

[Boox Poke 3 E-ink](https://microless.ir/product/%DA%A9%D8%AA%D8%A7%D8%A8%D8%AE%D9%88%D8%A7%D9%86-boox-poke-3-e-ink/)

دیجیکالا هم کالای گفته شده را موجود دارد اما در زمان خرید قیمت آن با سایت گفته شده 2 میلیون فرق داشت. این سایت کالاها را مستقیم از دبی وارد می‌کند و با پست برای شما ارسال می‌کند. همچنین قاب برای کتاب‌خوان گفته شده در اینترنت موجود نیست اما این سایت قاب هم برای کتاب‌خوان گفته شده را بصورت رایگان برای من ارسال کرد و می‌توان گفت تجربه اولین خرید خوبی از سایت گفته شده دارم.  

کتاب‌خوان های مختلفی در اینترنت وجود دارد و یکی از شرکت‌های معروف که آن را تولید می‌کند هم Amazon است. اما محصولات آن خیلی در ایران کاربرد ندارد، زیرا امکان نصب نرم افزار را ندارد و حتما باید از اپ مخصوص خود آمازون استفاده کنید و یا فایل pdf کتاب را داخل آن بریزید. اصولا خواندن کتاب با فرمت pdf حتی در کتاب‌خوان سخت است و فرمت epub که در اپ های خرید کتاب مانند فیدیبو و طاقچه از آن استفاده می‌شود بسیار کاربردی تر است که امکان تغییر فونت و اندازه نوشته را دارد.

پس برای نکته اول پیشنهاد می‌کنم کتاب‌خوانی بگیرید که دارای سیستم عامل اندروید باشد تا بتوانید اپ‌های کتاب‌خوان فارسی را در آن نصب کنید. این کتاب‌خوان دارای اندروید 10 است و شبیه به موبایل می‌توانید بر روی آن اپلیکیشن نصب کنید.

حافظه داخلی و پشتیبانی از رم هم مهم است تا بتوانید بدون مشکل تعداد زیادی کتاب بر روی دستگاه داشته باشید، این کتاب‌خوان حافظه داخلی 32 گیگ دارد اما از رم پشتیبانی نمی‌کند. البته تا کنون از این مقدار حافظه با مشکلی مواجه نشده‌ام.

داشتن کاور هم تا حدودی مهم است تا راحت بتوانید آن را حمل کنید و نگران خش افتادن روی آن نباشید.

سبک بودن هم نکته دیگری است که باید به آن توجه کنید، با توجه به اینکه آن را شبیه کتاب نگه می‌دارید پس باید سبک باشد تا دست خسته نشود.

نگه داشتن شارژ هم مهم است، کتاب‌خوان گفته شده تقریبا 2 هفته در حالت مطالعه روزانه شارژ نگه می‌دارد.

این کتاب‌خوان تقریبا از کف دست باز شده کمی بزرگتر است، اگر می‌خواستید می‌توانید سایزهای بزرگ‌تر هم بخرید اما به این نکته توجه کنید که با بزرگ شدن حمل آن سخت‌تر می‌شود و هم وزن آن بیشتر می‌شود.

بیشتر موارد دیگر را تمام کتاب‌خوان‌ها دارند، مانند اتصال به اینترنت و بلوتوث، پشتیبانی از نور گرم برای مطالعه در تاریکی، امکان وارد کردن فایل با سیم و ... که تفاوت خاصی بین مدل‌های مختلف نیست.  

آپدیت:  
جدیدا کتابخوان Boox Go 10.3 را خریده‌ام که از مدل قبلی بسیار بهتر است. مهم‌ترین مورد بزرگ بودن صفحه نمایش و بهتر بودن سرعت در زمان تغییر صفحات است.  
همچنین کتابخوان فوق قلم دارد که البته در زمان خواندن کتاب از فیدیبو کاربرد ندارد.  
کتابخوان فوق دارای نور صفحه نیست که باعث نزدیکی متن به صفحه است که تجربه بسیار بهتری دارد. اگر در تاریکی کتاب نمی‌خوانید که پیشنهاد می‌کنم اینطور باشد این مدل بسیار عالی است.  
دقت کنید که کتابخوان رنگی برای مطالعه مناسب نیست. هم فاصله متن با صفحه زیاد است و هم نیاز است که همیشه نور صفحه روشن باشد که در این صورت تفاوت آن با تبلت بسیار کم است. این مورد هم به دلیل ساختار این نوع کتابخوان است. پس پیشنهاد می‌کنم از نوع سیاه و سفید خریداری کنید.  
داشتن صفحه بزرگ 10 اینچی نیز بسیار بهتر از صفحه کوچکتر است و تجربه خواندن را بهتر می‌کند.  