---
title: "گیاهان خانگی"
categories:
  - keeping
tags:
  - plant
  - home
---

از بهترین مواردی که برای زیبایی و شادابی محیط می‌توان استفاده کرد گیاهان خانگی است که عنوان مختلفی دارند.  
نگهداری از گیاهان اگر چند مورد رعایت شود یکی از آسانترین موارد است. گیاهان بصورت کلی نیازمندی خیلی خاصی ندارند و بیشتر نگهداری آنها آب کافی است که بنا به نوع گیاه مقدار آن فرق می‌کند.  

گیاهان با توجه به رشد نوع‌های مختلفی دارند، یک عده رونده هستند و از همان شاخه، شاخ‌های دیگر منشعب می‌شوند. یک عده از خاک پاجوش می‌زنند و یک شاخه جدید از خاک درمی‌آید. یک عده نیز شاخه اصلی دارند که از پایین و نزدیک خاک یک برگ دیگر از آن خارج می‌شود.  

سرعت رشد گیاهان نیز متفاوت است. در هر نوع گفته شده عده‌ای سرعت رشد زیاد و عده‌ای سرعت رشد کمی دارند که باعث تفاوت قیمت خرید این گیاهان می‌شوند.  

عده‌ای از گیاهان گل می‌دهند که البته تعداد آنها کم است. البته بیشتر گیاهان در شرایط خیلی خاص و بطور مثال سالی فقط یکبار امکان گل دادن دارند که البته در گیاهان خانگی شرایط خیلی خاصی می‌خواهد تا گیاه گل دهد. بصورت کلی می‌توان گفت گیاهان خانگی سبزرنگ و بدون گل می‌شوند.  

![mhkarami97](/assets/img/house_plant/02.jpg)  

برای نگهداری از گل‌ها پیشنهاد می‌کنم اگر تعداد آنها زیاد است حتما استند خریداری کنید. خود استند زیبایی محیط را افزایش می‌دهد و به گل‌ها نیز نظم می‌دهد. البته دقت کنید که اگر در خانه بچه کوچک دارید استند کمی خطرناک است و احتمال افتادن آن است. تقریبا تمام استند‌ها حتی بهترین آنها خیلی در برابر حرکت مقاوم نیستند و سریع تکان می‌خورند. مگر آنکه استند را به دیوار میخ کنید.  
در استند سعی کنید گل‌های بزرگ و سنگین را پایین بچینید.  

![mhkarami97](/assets/img/house_plant/01.jpg)  

روش دیگر این است که شبیه به عکس زیر پایه‌ای به دیوار بزنید و گل‌ها را بر روی آن قرار دهید. این تخته‌ها را می‌توانید با سفارش به نجاری تهیه کنید. این مورد بیشتر برای بالکن کاربرد دارد.  

در داخل خانه نیز می‌توانید گل‌های بزرگ را در نقاط مختلف شبیه به عکس زیر قرار دهید.  

گلدان از بخش‌های مهم نگهداری از گل است. برای گل‌های کوچک تا متوسط گلدان‌های سرامیکی را پیشنهاد می‌کنم که هم زیبایی دارند و هم با محیط تبادل دما و رطوبت دارد.  
پیشنهاد می‌کنم گلدان‌ها را یکدست و سفید انتخاب کنید. سفید بودن گلدان هم باعث می‌شود زیبایی خود گیاه بیشتر نمایان شود و هم راحت بتوان با محیط آن را ست کرد.  
اندازه گلدان باید هماهنگ با گیاه باشد. گلدان خیلی بزرگ در صورتی که گیاه کوچک باشد باعث می‌شود خود گیاه دیده نشود و از طرفی آب زیادی در خاک آن می‌ماند که باعث خرابی گیاه می‌شود. گلدان کوچک نیز باعث عدم رشد بیشتر گیاه می‌شود.  
حتما زیرگلدانی نیز برای گیاه خریداری کنید تا آب اضافه روی زمین نریزد. زیرگلدانی از جنس پلاستیک برای هر گلدانی مناسب هست و لازم نیست جنس سرامیک بخرید.  
بعضی گلدان‌ها خودشان زیری دارند که اگر از نوعی باشد که چفت گلدان می‌شود  خیلی مناسب نیست. زیرا آب جمع شده در آن تبخیر نمی‌شود و باعث پوسیدن گیاه می‌شود. در این مواقع به آبیاری گیاه باید دقت بیشتری بکنید و خیلی زیاد به گیاه آب ندهید.  
پیشنهاد می‌شود روی زیرگلدانی سنگ ریز بریزید تا کمی با گلدان فاصله داشته باشد تا آب به داخل خاک برنگردد.  
همچنین سعی کنید زیرگلدانی کمی از خود گلدان بزرگتر باشد تا آب از آن سرریز نشود.  

آبیاری مناسب از مهم‌ترین موارد نگهداری از گیاه است. آبیاری زیاد و کم باعث خرابی گیاه می‌شود. مقدار آب مناسب با توجه به نوع گیاه متفاوت است. به شخصه گیاهان را به یکی از سه روش زیر در تمام فصل‌ها آبیاری می‌کنم:  

یکبار آبیاری در هفته (یکشنبه)
دوبار آبیاری در هفته (یکشنبه و چهارشنبه)
یکبار آبیاری هر 2 هفته یکبار (چهارشنبه)

بیشتر گیاهان شامل مورد دوم هستند و 2 بار آب نیاز دارند. عده کمی یکبار در هفته و عده خیلی کمی که فقط شامل کاکتوس‌ها است گزینه سوم هستند.  
آبیاری کم کاکتوس بسیار مهم است. این گیاه از داخل و زیر خاک شروع به پوسیدن می‌کند که آن هم اگر زیاد آب بدهید پوسیده می‌شوند. این باعث می‌شود تا زمانی که خرابی به قسمت‌های بالایی نرسیده اطلاع پیدا نکنید و گیاه خود را از دست بدهید. آبیاری هر 2 هفته برای کاکتوس مناسب است.  
گیاهی مانند زاموفولیا نیز به یکبار آبیاری نیاز دارد و بیشتر آب بدهید گیاه خراب می‌شوند. اصولا گیاهان کم‌آبی را بهتر از پرآبی تحمل می‌کنند پس سعی نکنید که زیاد به گیاهان آب بدهید. همچنین مقدار آب خیلی زیاد نیست به گیاه بدهید تا کفی آن پر شود. من تقریبا برای 18 گیاه 1.5 بار آبپاش 2 لیتری استفاده می‌کنم.  
برای آبیاری نیز حتما آب را چند ساعت در محیط قرار دهید تا هم با محیط هم‌دما شود و هم کلر آن برود و سپس آبیاری کنید. هیچ موقع از آب مستقیم شیر آب به گیاهان آب دهید.  
آبپاشی به برگ‌ها برای افزایش رطوبت مناسب است. بیشتر گیاهان این مورد را دوست دارند بجز عده‌ای خاص بخصوص آنها که بر روی برگ‌ها کرک دارند، به این گیاهان نباید آبپاشی کرد. بجز آن به بقیه گیاهان می‌توانید هر روز یکبار آبپاشی کنید.  

در فروشگاه‌ها کود مایع به فروش می‌رسد که می‌توانید خریداری کنید و هر 1 یا 2 ماه یکبار در آب حل کنید و با آن به گیاه خود آب دهید. از این محصول زیاد استفاده نکنید زیرا ریشه‌ها را می‌سوزاند.  

از خاک باغچه برای گیاهان خود استفاده نکنید و حتما از خاک‌های بسته‌بندی استفاده کنید. امکان وجود بیماری و موجودات زنده در خاک باغچه زیاد است و همچنین سنگین است که باعث زیاد شدن وزن گلدان می‌شود. همان فروشگاه‌ها خاک مناسب گیاهان را دارند.  
می‌توانید سالی یکبار در عید و یا هر 2 سال یکبار خاک گلدان خود را تعویض کنید، در تعویض خاک بسیار باید دقت کنید که به ریشه‌ها آسیب نزنید. همچنین خاک قبل از تعویض حتما باید خشک باشد وگرنه ریشه‌ها به خاک می‌چسبند. بعد از آبیاری نیز به گیاه به مقدار بیشتری آب بدهید تا خاک جا بیافتد و کمی در محیط قرار دهید تا آب آن برود.  

بعضی مواقع ممکن است گیاه شما بیمار شود. در زمان‌های آبیاری سعی کنید وضعیت گیاه خود را بررسی کنید و اگر هرچیز غیرعادی برروی ساقه یا برگ‌ها یا خاک دیدید شک کنید. بیماری اگر به موقع تشخیص داده شود به راحتی رفع می‌شود. بیشتر مواقع چیزهای سفیدی روی ساقه دیده می‌شود که اینها قارچ هستند. برای کشتن این موارد کافی است عکس آن را به فروشگاه نشان بدهید تا سم مناسب آن را به شما بدهد. کافی است با توجه به نوع سم آن را بر روی گیاه آبپاشی کنید و یا آبیاری کنید تا بیماری ازبین برود.  
همچنین سعی کنید زمان آبیاری آب را بر روی گیاه نریزید و فقط بر روی خاک بریزید تا گیاه پوسیده نشود.  

نور مناسب بیشتر گیاهان نور غیر مستقیم آفتاب است. عده کمی به نور مستقیم نیاز دارند مانند کاکتوس. بجز آن بقیه موارد اگر در نور مستقیم آفتاب باشند دچار سوختگی می‌شوند. گیاهان دیگر در نور غیر مستقیم به خوبی رشد می‌کنند. گیاهان را نباید در جایی که نور ندارد قرار داد. در این صورت خراب می‌شوند و یا رشد بسیار کمی دارند.  